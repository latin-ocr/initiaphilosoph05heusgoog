...68—

et rudibus convenit ‚ et una est apta ad 'universum
excolendum genus humanum. Sed quo magis im-
mutata est hodie philosophiae conditio, eo minus
nobis committendum , ut antiquam rationem cum
hodierna confundamus. Et profecto habet haec
ipsa antiqui disquisitio aevi, quo mentem nostram
maximopere advertat , habet , quo studia nostra
‘alat ac moderetur. Nam ut celebramus fere phi·
Iosophiam , nec tamen cernimus ejus nisi partem
obscuram , metaphysicam vocant , ita quaerimus
sponte, qualis aliquando fuerit , quum integra ea·
set plane , doctrinas omnes , ut parens communis ,
complecteretur, suppeditaret homini, quod negabat ⁸
religio et bearet universe cultiorem partem gene·
ris humani. Quae si cognoscere, et vero hinc ip·
si capere fructum velimus, in antiquam nobis
Graeciam recedendum est. Nam illic nata est phi-
losophia et laete increvit effloruitque , ut germen
nativum , solo illi et tempori unice proprium. Huc
vero traducta , emarcuit subito et quamvis studiose
exculta, antiqui vigoris ne speciem quidem refert.
Sed eo nobis diligentius tractanda sunt scripta Pla-
tonis. In hisce enim apparet dotibus suis omni-
,bus et virtutibus instructa, jungens simplicitatem
Socraticam cum Pythagorica sublimitate, poetarum
elegantiam cum dialecticorum subtilitate, hanc au-
tem propriam habens, non dotem , sed virtutem
maximam , ut ad veri studium referatur tota.

*mm-00

